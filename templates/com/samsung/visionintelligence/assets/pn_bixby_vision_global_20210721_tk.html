<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en" xml:lang="en">

<head>
<meta http-equiv="content-type" content="text/html; charset=utf-8"/>
<title> Bixby Vision </title>
</head>

<body>

<b><span style='font-size: 24px'><center><u>Bixby Vision Gizlinlik bildirişi</u></center></span></b><br />
<br />
Güýje girýän senesi: 20-nji noýabr, 2021 ý.<br />
<br />
<br />Samsung Electronics Co., Ltd. (“Samsung”) kompaniýasynda biz öz
müşderilerimiz üçin şahsy gizlinligiň nähili derwaýysdygyna düşünýäris. Biziň şahsy maglumatlaryňyzy nähili
ýygnaýandygymyza we ulanýandygymyza düşünmegiňiz üçin biz şu Gizlinlik bildirişini işläp taýýarladyk. <br />
<br />
Biziň <a href="https://account.samsung.com/membership/terms/privacypolicy">https://account.samsung.com/membership/terms/privacypolicy</a>
salgysynda goýlan Şahsy gizlinlik ýörelgelerimiz siziň Bixby Vision ulanyşyňyza hem degişli bolup durýar. Biziň Şahsy gizlinlik ýörelgelerimiz siziň maglumatlaryňyzy nähili ulanýandygymyz barada
goşmaça maglumatlary öz içine alýar. Siziň hukuklaryňyz we biziň bilen nähili aragatnaşyga geçilmelidigi
barada maglumat hem onuň düzümine girýär. Bu Gizlinlik bildirişi bilen bir hatarda
Şahsy gizlinlik barada ýörelgelerimizi hem okamagyňyzy haýyş edýäris. Muňa garamazdan, Bixby
Vision üçin siziň maglumatlaryňyzy özleşdirişimize degişlilikde
şu Gizlinlik bildirişi Şahsy gizlinlik ýörelgelerinden hemişe hukuk taýdan artykmaçlyk edýär.<br />
<br />

<br />
<b><u>BIZ NÄHILI MAGLUMATLARY ÝYGNAÝARYS?</u></b><br />
<br />
Bixby Vision üsti bilen Samsung siz barada şu aşakdaky maglumatlary ýygnaýar. <br />
<br />
<u>Siziň gönüden-göni berýän maglumatlaryňyz</u><br />
<br />
• Siziň terjime etdirmek üçin berýan ýazgylaryňyz.<br />
<br />

<br />
<b><u>MAGLUMATYŇYZY NÄHILI ULANÝARYS?</u></b><br />
<br />
Ýygnalan maglumatlary şu maksatlar üçin ulanýarys:<br />
<br />
• Bixby Vision funksiýalaryny we hyzmatlaryny size ýetirmek, meselem: terjime;<br />
• Bixby Vision üsti bilen eden haýyşlaryňyza, talaplaryňyza we görkezmeleriňize jogap bermek; <br />
• üçünji tarapa degişli gatnaşýan
goýmalar we hyzmatlar bilen işleşmegiňize we olary ulanmagyňyza rugsat bermek, meselem: üçünji tarap terjime hyzmaty
üpjünçileri;<br />
• Bixby Vision we 
işimizi dolandyrmak, oňa baha bermek we ony kämilleşdirmek (şol sanda täze önümleri we hyzmatlary işläp düzmek; önümlerimizi we hyzmatlarymyzy kämilleşdirmek we
gowulandyrmak; aragatnaşyklarymyzy dolandyrmak; 
önümlerimizi, hyzmatlarymyzy we müşderi binýadymyzy seljermek; maglumat seljermesini geçirmek; we
buhgalteriýa, audit we beýleki içerki wezipeleri amala aşyrmak); <br />
• kezzaplyk we beýleki jenaýatçylykly hereketlerden, arz-şikaýatlardan we
beýleki jogapkärçiliklerden goranmak, olary anyklamak we öňüni almak; we <br />
• degişli kanuny
talaplara, degişli senagat standartlaryna we öz ýörelgelerimize, şol sanda bu
Gizlinlik bildirişine we Şahsy gizlinlik ýörelgelerine laýyk hereket etmek we olary berjaý etmek.<br />
<br />

<br />
<b><u>MAGLUMATLARYŇYZY KIMIŇ BILEN PAÝLAŞÝARYS?</u></b><br />
<br />
Biz maglumatlaryňyzy kärhanamyzyň içinde we
aşakdaky ýuridiki taraplara mälim ederis, ýöne ol diňe ýokarda beýan edilen maksatlar üçin bolar.<br />
<br />
• Işewür hyzmatdaşlar: Size Bixby Vision bilen üpjün etmek üçin biziň
bilen işleşýän hyzmatdaşlar, meselem:
terjime hyzmatlaryny üpjün edýän kompaniýalar. Şol işewür hyzmatdaşlar şahsy
maglumatyňyzy gözegçilikde saklaýarlar we dolandyrýarlar;<br />
• Hyzmat üpjünçileri: Biz üçin maglumatlary dolandyrýan bulut platforma üpjünçileri ýaly biziň üçin ýa-da biziň adymyzdan hyzmatlary üpjün edýän
seresaplyk bilen saýlanylan
kompaniýalar. Ol üpjün edijiler hem siziň maglumatlaryňyzy
goramagy borç edinýärler;<br />
• Kanunlar talap eden halatynda ýa-da Bixby Vision goramak üçin
gerek bolanda başga taraplar: Meselem, kanunçylyk,
kazyýet önümçiligi ýa-da döwlet edaralary tarapyndan kazyýetiň hökümi esasynda maglumatyňyzy mälim etmek zerur bolup biler.
Olaryň hukuk
goraýjy edaralara, milli howpsuzlyk, anti-terrorizm ýa-da jemgyýetçilik howpsuzlygyna
dahylly başga meseleler sebäpli bizden siziň maglumatlaryňyzy talap etmekleri mümkin;<br />
• Edara görnüşli taraplaryň
amallary bilen baglylykda beýleki taraplar: Biziň kompaniýamyz başga tarap bilen
birleşen ýa-da onuň eýeçiligine geçen, alnan ýa-da satylan, şeýle-de batan ýagdaýynda, şonuň çäginde siziň maglumatyňyzy üçünji tarapa mälim etmegimiz mümkindir; we <br />
• Beýleki taraplar hem siziň razyçylygyňyz ýa-da
islegiňiz bilen: Şu Gizlinlik bildirişinde beýan edilýän mälim etmelerden daşary, 
eger aýratyn razylyk
berseňiz ýa-da şonuň ýaly paýlaşmagy haýyş etseňiz, siz barada maglumatlary üçünji taraplar bilen paýlaşyp bileris. <br />

<br />
<br />
<b><u>ŞU GIZLINLIK BILDIRIŞINE GIRIZILÝÄN TÄZELEMELER</u></b><br />
<br />
Şu Gizlinlik bildirişi biziň Bixby Vision-da siziň maglumatlaryňyzy ýygnaýşymyza we
işleýşimize girizilen üýtgetmeler ýa-da degişli kanunlara girizilen üýtgetmeler barada habar bermek üçin täzelenip bilner. Resminamanyň soňky täzelenen senesi
şu Gizlinlik bildirişiniň ýokarsynda görkezilýär.<br />
<br />

</body>

</html>
