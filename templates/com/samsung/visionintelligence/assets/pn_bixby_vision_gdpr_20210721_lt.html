<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en" xml:lang="en">

<head>
<meta http-equiv="content-type" content="text/html; charset=utf-8"/>
<title> „Bixby Vision“ </title>
</head>

<body>

<b><span style='font-size: 24px'><center><u>„Bixby Vision“ privatumo pranešimas</u></center></span></b><br />
<br />
Įsigaliojimo data: 2021 m. lapkričio 20 d.<br />
<br />
„Samsung Electronics Co., Ltd.“ (toliau – „Samsung“) mes suprantame, koks svarbus mūsų klientams yra privatumas. „Samsung“ yra „Bixby Vision“ duomenų valdytojas. Parengėme šį Privatumo pranešimą, kad suprastumėte, kaip renkame ir naudojame Jūsų asmens duomenis. <br />
<br />
Jums naudojantis „Bixby Vision“ taip pat taikoma ir mūsų Privatumo politika, kurią galite rasti <a href="https://account.samsung.com/membership/terms/privacypolicy">https://account.samsung.com/membership/terms/privacypolicy</a>. Mūsų Privatumo politikoje pateikta daugiau informacijos apie tai, kaip naudojame Jūsų duomenis. Privatumo politikoje taip pat pateikta informacijos apie Jūsų teises ir nurodyta, kaip su mumis susisiekti. Kartu su šiuo Privatumo pranešimu susipažinkite ir su mūsų Privatumo politika. Tačiau mums naudojant Jūsų su „Bixby Vision“ susijusius duomenis, šiam Privatumo pranešimui visais atvejais teikiama pirmenybė Privatumo politikos atžvilgiu. <br />
<br /><br />

<b><u>KOKIUS DUOMENIS RENKAME?</u></b><br />
<br />
Jums naudojantis „Bixby Vision“, „Samsung“ apie Jus renka tokius duomenis. <br />
<br />
<u>Jūsų tiesiogiai pateikti duomenys</u><br />
<br />
• Tekstai, kuriuos pateikiate išversti.<br />
<br />
<br />

<b><u>KAIP NAUDOJAME JŪSŲ DUOMENIS?</u></b><br />
<br />
Surinktus duomenis naudojame šiais tikslais:<br />
<br />
• teikti Jums „Bixby Vision“ funkcijas ir paslaugas, pavyzdžiui, atlikti vertimą;<br />
• atsakyti į Jūsų per „Bixby Vision“ paslaugą teikiamus prašymus, užklausas ir nurodymus; <br />
• leisti Jums bendrauti ir naudoti dalyvaujančių trečiųjų šalių programas ir paslaugas, pavyzdžiui, trečiųjų šalių vertimo paslaugų teikėjų; <br />
• vykdyti, vertinti ir tobulinti „Bixby Vision“ ir mūsų verslą (taip pat kurti naujus produktus ir paslaugas; plėsti ir tobulinti mūsų produktus ir paslaugas, valdyti mūsų ryšius, analizuoti mūsų produktų, paslaugų ir klientų bazes, analizuoti duomenis, vykdyti apskaitos, audito ir kitas vidaus funkcijas);<br />
• užtikrinti apsaugą nuo sukčiavimo ir kitos nusikalstamos veiklos, pretenzijų bei kitokios atsakomybės, jas atpažinti ir užkirsti joms kelią; ir <br />
• laikytis taikomų teisės aktų reikalavimų, atitinkamų veiklos srities standartų ir savo taisyklių, įskaitant šį Privatumo pranešimą ir Privatumo politiką. <br />
<br />
„Samsung“ tvarko asmens duomenis pirmiau nurodytais tikslais. „Samsung“ tvarko asmens duomenis šiais teisiniais pagrindais. <br />
<br />

<table border="1">
 <tr>
  <td>
  Vykdyti mūsų pažadus Jums (sutarties vykdymas)<br />
  BDAR 6 straipsnio 1 dalies b punktas<br />
  </td>
  <td> • Teikti Jums „Bixby Vision“ paslaugas, įskaitant tokias, kaip vertimo paslaugos. <br />
  • Leisti Jums bendrauti su kitu „Samsung“ ir trečiųjų šalių turiniu, pavyzdžiui, trečiųjų šalių vertimo paslaugų teikėjų turiniu.
 <br />
  </td>
 </tr>
 <tr>
  <td>
  Remti mūsų komercinius interesus (teisėti interesai).<br />
  BDAR 6 straipsnio 1 dalies f punktas <br />
  </td>
  <td>
  • Vykdyti, vertinti ir tobulinti „Bixby Vision“ ir mūsų verslą. <br /> 
  • Atsakyti į Jūsų užklausas, nurodymus ir prašymus. <br />
  • Palaikyti reikiamas saugumo priemones. <br />
  • Apsisaugoti nuo atsakomybės, laikytis savo srities standartų ir taisyklių. <br />
  </td>
 </tr>
 <tr>
  <td>
  Laikytis įstatymų, norminių įsipareigojimų ir teisinių procesų. <br />
  BDAR 6 straipsnio 1 dalies c punktas<br />
  </td>
  <td>
  • Laikytis galiojančių nuostatų, priežiūros institucijų ir administracinių ar teismo įsakymų. <br />
  </td>
 </tr>
</table>
<br />

<br />
<b><u>SU KUO JŪSŲ DUOMENIMIS DALIJAMĖS?</u></b><br />
<br />
Jūsų informaciją atskleisime bendrovės viduje ir kitoms toliau nurodytoms bendrovėms, tačiau tik pirmiau nurodytais tikslais. <br />
<br />
• Verslo partneriai: partneriai, su kuriais mes kartu dirbame teikdami Jums „Bixby Vision“, pavyzdžiui, įmonės, kurios teikia vertimo paslaugas. Šie verslo partneriai kontroliuoja ir tvarko Jūsų asmens duomenis.<br />
• Paslaugų teikėjai: kruopščiai atrinktos bendrovės, kurios teikia paslaugas mums arba mūsų vardu, pavyzdžiui, debesų paslaugos platformos, kurios duomenis tvarko mūsų vardu. Šie tiekėjai taip pat yra įsipareigoję saugoti Jūsų duomenis. <br />
• Kitos šalys, kai to reikalauja įstatymai arba jei reikia mūsų „Bixby Vision apsaugoti: pavyzdžiui, atskleisti Jūsų asmens duomenis gali būti reikalaujama pagal teisės aktus, vykdant teisinį procesą ar vyriausybės institucijų teismo nurodymą. Tokie paslaugų teikėjai gali mūsų prašyti atskleisti informaciją teisėtvarkos užtikrinimo tikslais, nacionalinio saugumo, kovos su terorizmu ar kitais su viešuoju saugumu susijusiais tikslais. <br />
• Kitos šalys bendrovei vykdant sandorius: mes galime atskleisti Jūsų duomenis trečiajai šaliai, vykdydami susijungimo ar perdavimo, įsigijimo ar pardavimo sandorį, taip pat bankroto atveju; ir <br />
• kitos šalys su Jūsų sutikimu arba nurodymu. Be šiame Privatumo pranešime nurodytų atvejų, informaciją apie Jus galime perduoti trečiosioms šalims pagal Jūsų atskirą sutikimą arba prašymą tokius duomenis bendrinti. <br />
<br />

<br />
<b><u>KAIP ILGAI SAUGOME JŪSŲ DUOMENIS IR KUR JIE SIUNČIAMI?</u></b><br />
<br />
Jūsų duomenų saugojimo trukmė priklauso nuo teisinio pagrindo, kuriuo Jūsų duomenys buvo tvarkomi.
 Pavyzdžiui, saugome Jūsų pateiktus tekstus, kad vykdytume
su Jumis sudarytą sutartį (t. y. teiktume vertimo paslaugas). <br />
<br />
Tada tie tekstai saugomi žurnalo formatu remiant mūsų verslo interesus, pavyzdžiui,
analizėms atlikti, kad galėtume tobulinti „Bixby
Vision“; tekstai saugomi iki vienų metų. <br />
<br />
Visą Jūsų duomenų saugojimo laikotarpį jiems bus taikomos atitinkamos
apsaugos priemonės.<br />
<br />
Kai naudositės „Bixby Vision“, Jūsų asmens
duomenys bus perduodami, saugomi ir tvarkomi kitose šalyse; tokios šalys, be apribojimų, yra
Europos ekonominės erdvės šalys, Jungtinės Amerikos Valstijos, Airija ir
Korėjos Respublika. Perduodant duomenis į kitas valstybes, taikomi teisiniai
reikalavimai, skirti užtikrinti, kad Jūsų asmens duomenys būtų tvarkomi saugiai ir taip, kaip
Jūs tikitės. Viena iš tokių priemonių yra standartinės sutarčių
sąlygos, kurias taikant užtikrinamas saugus duomenų perdavimas už EEE ribų. Norėdami paprašyti daugiau
informacijos arba gauti galiojančių sutarčių kopiją, žiūrėkite
šio Privatumo pranešimo skyrių SUSISIEKITE SU MUMIS.<br />
<br />

<br />
<b><u>KAIP APSAUGOME JŪSŲ ASMENS DUOMENIS?</u></b><br />
<br />
Į duomenų apsaugą žiūrime labai atsakingai. Mes įdiegėme
fizines ir technines apsaugos priemones, kad mūsų renkami duomenys būtų apsaugoti.
Tačiau atkreipkite dėmesį, kad nors ir imamės pagrįstų priemonių Jūsų
duomenims apsaugoti, nė viena svetainė, perdavimas internetu, kompiuterių sistema ar belaidis
ryšys nėra visiškai saugūs.<br />
<br />

<br />
<b><u>KOKIOS YRA JŪSŲ TEISĖS?</u></b><br />
<br />
Jūsų asmens duomenys priklauso Jums. Galite paprašyti mūsų pateikti
išsamią informaciją apie tai, ką surinkome, ir paprašyti pašalinti arba ištaisyti
bet kokius netikslumus. Taip pat galite paprašyti mūsų apriboti Jūsų asmens duomenų
tvarkymą, bendrinimą arba perdavimą, taip pat pateikti
Jūsų asmens duomenis, kuriuos surinkome, kad juos galėtumėte naudoti
savo reikmėms. Tačiau paprašę pašalinti Jūsų asmens
duomenis, taip pat galite prarasti prieigą prie mūsų teikiamų „Bixby Vision“ paslaugų. Mes
netriname duomenų, kuriuos privalome išlaikyti pagal teisės aktus.<br />
<br />
Norėdami pateikti užklausą dėl savo teisių arba pateikti prašymą, kreipkitės į mus skyriuje SUSISIEKITE SU MUMIS nurodytais būdais.<br />
<br />

<br />
<b><u>SUSISIEKITE SU MUMIS</u></b><br />
<br />
Kreipkitės į mus, jeigu norite atnaujinti savo pageidavimus, ištaisyti informaciją, pateikti prašymą arba užduoti klausimų. <br />
<br />
Taip pat galite susisiekti rašydami adresu:<br />
<br />
Duomenų valdytojas <br />
Samsung Electronics Co., Ltd. 129, Samsung-ro, Yeongtong-gu, Suwon-si, Gyeonggi-do 16677, Korėjos Respublika <br />
<br />
„Samsung Electronics“ padaliniai veikia visoje Europoje, todėl galime užtikrinti, kad Jūsų prašymą arba užklausą nagrinės Jūsų regione dirbanti duomenų apsaugos komanda.<br>
<br />
Paprasčiausias būdas yra susisiekti su mumis per mūsų Privatumo palaikymo puslapį <a href="https://www.samsung.com/request-desk">https://www.samsung.com/request-desk</a>. <br>
<br />
Taip pat galite susisiekti rašydami adresu:<br />
Europos duomenų apsaugos pareigūnas <br />
Samsung Electronics (UK) Limited Samsung House, 1000 Hillswood Drive, Chertsey, Surrey KT16 0PS<br />
<br />
Jei manote, kad tvarkydami Jūsų asmens duomenis pažeidžiame taikomus teisės aktus, galite pateikti skundą priežiūros institucijai. Visų ES priežiūros institucijų kontaktiniai duomenys pateikti čia: https://ec.europa.eu/newsroom/article29/item-detail.cfm?item_id=612080.<br />
<br />

<br />
<b><u>ŠIO PRIVATUMO PRANEŠIMO ATNAUJINIMAS</u></b><br />
<br />
Šis Privatumo pranešimas gali būti atnaujintas, kad praneštume apie pasikeitimus, susijusius su Jūsų informacijos rinkimu ir tvarkymu „Bixby Vision“, arba apie susijusių teisės aktų pakeitimus. Šio dokumento paskutinio atnaujinimo data nurodyta šio Privatumo pranešimo pradžioje.
<br />


</body>

</html>
