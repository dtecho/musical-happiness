<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en" xml:lang="en">

<head>
<meta http-equiv="content-type" content="text/html; charset=utf-8"/>
<title> Bixby Vision </title>
</head>

<body>

<b><span style='font-size: 24px'><center><u>Abiso sa Privacy ng Bixby Vision</u></center></span></b><br />
<br />
Petsa ng Pagkakaroon ng Bisa: Nobyembre 20, 2021<br />
<br />
<br />Sa Samsung Electronics Co., Ltd. ("Samsung"), alam namin kung gaano kahalaga ang privacy sa
aming mga customer. Binuo namin ang Abiso sa Privacy na ito para matiyak na nauunawaan mo kung paano
namin kinokolekta at ginagamit ang iyong personal na impormasyon. <br />
<br />
Nalalapat din ang aming Patakaran sa Privacy na nasa <a href="https://account.samsung.com/membership/terms/privacypolicy">https://account.samsung.com/membership/terms/privacypolicy</a>
sa paggamit mo ng Bixby Vision. Naglalaman ang aming Patakaran sa Privacy ng
higit pang impormasyon tungkol sa paraan ng paggamit namin sa iyong data. Naglalaman din ito ng impormasyon tungkol sa
iyong mga karapatan at kung paano kami kontakin. Pakibasa ang aming Patakaran sa Privacy bilang karagdagan
sa Abiso sa Privacy na ito. Gayunpaman, palaging mangingibabaw ang Abiso sa Privacy na ito kaysa
sa Patakaran sa Privacy kaugnay ng paggamit namin sa iyong impormasyon para sa Bixby
Vision.<br />
<br />

<br />
<b><u>ANONG IMPORMASYON ANG KINOKOLEKTA NAMIN?</u></b><br />
<br />
Sa pamamagitan ng Bixby Vision, kinukuha ng Samsung ang sumusunod na impormasyon tungkol sa iyo. <br />
<br />
<u>Impormasyong Direkta Mong Ibinibigay</u><br />
<br />
• Tekstong ibinibigay mo para sa pagsasalin.<br />
<br />

<br />
<b><u>PAANO NAMIN GINAGAMIT ANG IYONG IMPORMASYON?</u></b><br />
<br />
Ginagamit namin ang nakolektang impormasyon para sa mga sumusunod na layunin:<br />
<br />
• pagbibigay sa iyo ng mga tampok at serbisyo ng Bixby Vision, tulad ng pagbibigay ng pagsasalin;<br />
• pagsagot sa iyong mga kahilingan, tanong, at tagubiling isinagawa sa pamamagitan ng Bixby Vision; <br />
• pagbibigay-daan sa iyo na makipag-ugnayan sa at gumamit ng mga kasaling
third-party na app at serbisyo, tulad ng mga third-party na service provider
sa pagsasalin;<br />
• pagpapatakbo, pagsusuri, at pagpapahusay ng Bixby Vision at
ng aming negosyo (kabilang ang pag-develop ng mga bagong produkto at serbisyo; pagpapaganda at
pagpapahusay sa aming mga produkto at serbisyo; pamamahala sa aming mga komunikasyon; pagsusuri sa aming
mga produkto, serbisyo at customer base; pagsasagawa ng data analytics; at pagsasagawa ng
accounting, auditing, at iba pang panloob na mga gawain); <br />
• pagprotekta, pagtukoy, at pag-iwas sa panloloko at
iba pang kriminal na aktibidad, mga paghahabol, at iba pang pananagutan; at <br />
• pagsunod at pagpapatupad sa mga naaangkop na legal na
kailangan, nauugnay na pamantayan sa industriya at patakaran namin, kasama ang 
Abiso sa Privacy na ito at ang Patakaran sa Privacy.<br />
<br />

<br />
<b><u>KANINO NAMIN IBINABAHAGI ANG IYONG IMPORMASYON?</u></b><br />
<br />
Isisiwalat namin ang impormasyon mo sa loob ng aming negosyo at sa
mga sumusunod na entidad, pero para lang sa mga layuning inilarawan sa itaas.<br />
<br />
• Mga kasosyo sa negosyo: Mga kasosyong katulong namin
sa pagbibigay sa iyo ng Bixby Vision, tulad ng mga kumpanyang nagbibigay ng
mga serbisyo sa pagsasalin. Kinokontrol at pinapamahalaan ng mga kasosyo sa negosyo na ito ang iyong personal na
impormasyon;<br />
• Mga service provider: Mga kumpanyang maingat na pinili
na nagbibigay ng mga serbisyo para sa o sa ngalan namin, tulad ng mga provider ng cloud platform
na nagpapanatili ng data sa ngalan namin. Nakatuon din ang mga provider na ito sa
pagprotekta sa iyong impormasyon;<br />
• Iba pang party kapag iniaatas ng batas o kung
kinakailangan para protektahan ang Bixby Vision: Halimbawa, maaaring iniaatas ng batas,
legal na proseso, o utos ng hukuman mula sa mga awtoridad ng pamahalaan na ihayag ang iyong impormasyon.
Maaari din nilang kunin ang iyong impormasyon mula sa amin para sa mga layunin ng pagpapatupad ng batas
, pambansang seguridad, paglaban sa terorismo, o iba pang isyung may
kaugnayan sa seguridad ng publiko;<br />
• Iba pang party kaugnay ng mga transaksyon
ng kumpanya: Maaari naming ihayag ang impormasyon mo sa isang third party bilang bahagi ng
pagsasanib o paglilipat, pagbili o pagbenta, o kung magkaroon ng pagkabangkarote; at <br />
• Iba pang party na sinang-ayunan o ipinag-utos
mo: Bukod pa sa mga paghahayag na inilalarawan sa Abiso sa Privacy na ito, maaari
naming ibahagi ang impormasyon tungkol sa iyo sa mga third-party kapag hiwalay mong sasang-ayunan
o hihilingin ang naturang pagbahagi. <br />

<br />
<br />
<b><u>MGA UPDATE SA ABISO SA PRIVACY NA ITO</u></b><br />
<br />
Maaaring i-update ang Abiso sa Privacy na ito para ipaalam sa iyo ang tungkol sa mga pagbabago sa paraan namin ng pagkolekta at
pagproseso ng impormasyon mo sa Bixby Vision o mga pagbabago sa mga nauugnay na batas. Makikita
sa itaas ng Abiso sa Privacy na ito ang petsa kung kailan huling na-update ang dokumento.<br />
<br />

</body>

</html>
